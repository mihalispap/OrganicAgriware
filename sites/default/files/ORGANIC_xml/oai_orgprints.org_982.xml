<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Landbouw in een leesbaar landschap: hoe gangbare en biologische landbouwbedrijven bijdragen aan landschapskwaliteit / Agriculture in a legible landscape: how conventional and organic farms contribute to landscape quality</dc:title>
  <dc:creator>Hendriks, dr. Karina</dc:creator>
  <dc:creator>Stobbelaar, dr. Derk Jan</dc:creator>
  <dc:subject>Landscape and recreation</dc:subject>
  <dc:subject>Social aspects</dc:subject>
  <dc:subject>Biodiversity and ecosystem services</dc:subject>
  <dc:description>De landbouw is door het na-oorlogse moderniseringsproces steeds verder ontkoppeld van de ecologische en sociale omgeving. De kwaliteit van het cultuurlandschap, dat immers is ontstaan in een wisselwerking tussen landbouwactiviteiten en natuurlijke gebiedskenmerken, is hierdoor sterk afgenomen. Tegelijkertijd is er vanwege de toenemende ruimtevraag voor andere functies behoefte aan een multifunctioneel platteland. Onze doelstelling is zichtbaar te maken hoe verschillende typen landbouw, waaronder de biologische landbouw, (kunnen) bijdragen aan de landschapskwaliteit en multifunctionaliteit van een streek.&#xD;
Met het begrip leesbaarheid is het mogelijk de bijdrage van landbouwbedrijven aan de landschapskwaliteit van de streek te bepalen. De leesbaarheid van het landschap is de mate waarin het landschap samenhangen toont, die het de waarnemer mogelijk maakt zich te oriënteren in tijd en ruimte. De (a)biotische eigenschappen worden zichtbaar door de verticale samenhang, de functionele en ecologische relaties door de horizontale samenhang, de jaarcyclus door de seizoensamenhang en het heden, verleden en de toekomst door de historische samenhang. De samenhangen zijn uitgewerkt tot parameters voor de drie componenten van het landbouwbedrijf: de velden, het erf en de randen. In drie streken in Nederland (West-Friesland, Waterland en Drenthe) zijn grondgebonden gangbare en biologische landbouwbedrijven bestudeerd. De gegevens zijn in vier jaargetijden verzameld en vastgelegd in beschrijvingen, foto’s, tekeningen, plattegronden en fenologiediagrammen. De landschapskwaliteit is bepaald door de landbouwbedrijven te toetsen aan een streekspecifiek landschapsreferentiebeeld.&#xD;
In alle drie de streken bestaat een spectrum van bedrijven van zeer lage tot zeer hoge landschapskwaliteit. Het bovenste segment bestaat uit biologische bedrijven, het onderste segment uit gangbare bedrijven en in het middensegment komen beide typen voor. Het verschil tussen biologische en gangbare bedrijven is het grootst bij de parameters van verticale samenhang en seizoensamenhang. Op biologische bedrijven komen de abiotische eigenschappen van de plek sterker tot uitdrukking in het grondgebruik en natuurlijke elementen (verticale samenhang) en komen de seizoenen sterker tot uiting in de kleur- en vormrijkdom op het bedrijf (seizoenssamenhang). &#xD;
De bijdrage van de landbouwbedrijven aan een multifunctioneel platteland is onderzocht door in te gaan op de belevingswaarde van het landschap, op de vernieuwingsactiviteiten en de natuurkwaliteit van landbouwbedrijven. Biologische landbouwbedrijven combineren een hogere landschapskwaliteit met een hogere belevingswaarde, meer vernieuwingsactiviteiten en een hogere natuurkwaliteit.&#xD;
&#xD;
Trefwoorden: landschapskwaliteit, (biologische) landbouwbedrijven, samenhang, leesbaarheid, multifunctionaliteit</dc:description>
  <dc:publisher>Blauwdruk, Wageningen (ISBN 90-75271-09-3)</dc:publisher>
  <dc:date>2003-07</dc:date>
  <dc:type>Thesis</dc:type>
  <dc:type>NonPeerReviewed</dc:type>
  <dc:format>source</dc:format>
  <dc:identifier>http://orgprints.org/982/1/Legible_landscape_summary_samenvatting.doc</dc:identifier>
  <dc:identifier>Hendriks, dr. Karina and Stobbelaar, dr. Derk Jan   (2003) Landbouw in een leesbaar landschap: hoe gangbare en biologische landbouwbedrijven bijdragen aan landschapskwaliteit / Agriculture in a legible landscape: how conventional and organic farms contribute to landscape quality.   Thesis, Wageningen University, Land Use Planning Group. Alterra Scientific Contributions, no. 10. Blauwdruk, Wageningen (ISBN 90-75271-09-3).</dc:identifier>
  <dc:relation>http://orgprints.org/982/</dc:relation>
</oai_dc:dc>