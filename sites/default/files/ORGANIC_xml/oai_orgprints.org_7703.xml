<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Tunnelproduktion af gulerodsfrø</dc:title>
  <dc:creator>Deleuran, Lise C.</dc:creator>
  <dc:creator>Boelt, Birte</dc:creator>
  <dc:subject>Production systems</dc:subject>
  <dc:subject>Vegetables</dc:subject>
  <dc:subject>Crop husbandry</dc:subject>
  <dc:description>Gulerod (Daucus carota L. subsp. Sativus (Hoffm.) Thell) er en toårig plante og reproduktiv vækst (frøproduktion) sker efter en periode med kort daglængde og lav temperatur (vernalisering). I grønsagsproduktionen (1. år) tilskyndes hurtig rodvækst og gulerodens udvikling frem til færdigt produkt kan gennem- føres i en relativ kort vækstsæson. Frøproduktion (2. år) af gulerod kræver derimod en lang vækstsæson, hvor frøene modner på planten typisk i august-september. &#xD;
&#xD;
&#xD;
Før i tiden blev frø af sent modnende arter såsom gulerod og kål produceret i Danmark, men i dag foregår denne produktion fortrinsvis i Frankrig og Italien, fordi man dér undgår den sene, våde høst, der kan forringe frøkvaliteten, særligt på grund af svampeangreb. I 1980'erne blev forhold omkring udlægsmetode, såtidspunkt, sådybde og gødskning undersøgt ved Statens Planteavlsforsøg (nu Danmarks JordbrugsForskning). For gulerødder til frø findes der forskellige produktionssystemer. Det ene system er baseret på at udplante små rødder (1-2 cm diameter) i foråret og høste frø den følgende sensommer. I det andet system sås frøene om sommeren efterfulgt af frøhøst det følgende år. På friland kan gulerodsfrø udlægges i renbestand eller i en dæksæd som f.eks. byg. Tidligere erfaringer fra praktisk frøavl af gulerod har vist, at hvis blot gulerodsfrøene er sået inden den 1. august, kan man i normale vintre opnå en tilfredsstillende overvintring. Forsøg med stigende mængder tilført kvælstof, viser et stigende frøudbytte ved tildeling af op til 240 kg N/ha, men spireevnen forringes ved høje N-mængder. Der anbefales at tilføre 100 kg N/ha om foråret. Ved udlæg på blivestedet anbefales en efterårstilførsel af 30 kg N/ha. I økologiske dyrkningssystemer kan anvendes gylle og f.eks. binadan kan anvendes af økologer under 25% reglen. Binadan er en ren fjerkrægødning, der er tørret og presset til piller. Ved avl på friland modner frøet normalt i august til september, men i kolde og fugtige efterår kan modningsperioden strække sig helt ind i oktober. Spireevnen ved normal tidlig høst er 65-85%, men den falder betydeligt under kolde, fugtige modningsforhold.</dc:description>
  <dc:date>2002-09</dc:date>
  <dc:type>Other</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/7703/1/7703.pdf</dc:identifier>
  <dc:identifier>Deleuran, Lise C. and Boelt, Birte    (2002) Tunnelproduktion af gulerodsfrø.  [Carrot seed production in tunnels.]  Danish Institute of Agricultural Sciences, Genetics and Biotechnology.</dc:identifier>
  <dc:relation>http://orgprints.org/7703/</dc:relation>
</oai_dc:dc>