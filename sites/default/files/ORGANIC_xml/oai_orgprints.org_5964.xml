<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Faktorer med mulig indflydelse på høners benyttelse af udearealet i økologisk ægproduktion</dc:title>
  <dc:creator>Andersen, D.B.</dc:creator>
  <dc:creator>Hegelund, L.</dc:creator>
  <dc:creator>Sørensen, J.T.</dc:creator>
  <dc:subject>Health and welfare</dc:subject>
  <dc:description>Dette litteraturstudie viser, at der er adskillige faktorer, som spiller ind mht. æglæggende høners brug af udearealet. Tilsyneladende har afstamning til dels en betydning; hønerne kan være prædisponerede i deres villighed til at benytte et udeareal. Endvidere har tilvænning til hønsegården stor betydning – både i opdrætningsperioden, men også senere; dermed har såvel opdrætningsmetoden som hønernes alder/tidspunkt i æglægningsperioden virkning.&#xD;
&#xD;
Der er fundet negativ sammenhæng mellem flokstørrelse og antallet af høns, der kommer ud. Endvidere bevæger hønerne sig længere væk fra huset, når der er flere ude. Her synes hønernes medfødte flokadfærd at spille en rolle, idet den enkelte høne tiltrækkes af og følger den største flok (som er inde i huset), samt at der er fordele ved at være i en flok. En stigende flokstørrelse vil derfor trække færre høns ud, da et givent antal høns ude vil udgøre en mindre del af hele flokken.&#xD;
&#xD;
I det hele taget må dyrenes adfærd og behov tildeles en stor rolle i, hvordan hønerne bruger det areal, de har til rådighed. Hønerne følger en døgnrytme mht. søgen efter ressourcer og tilfredsstillelse af diverse behov; derfor ses en variation over dagen i antallet af høns ude med flest ude morgen og aften samt til dels omkring middag. Dette påvirkes yderligere af ydre forhold som fx vejret og muligheden for at søge dækning i udearealet, der begge har stor betydning for, om hønerne kommer ud, og hvor langt væk fra huset de bevæger sig.&#xD;
&#xD;
Der foreligger dog ikke meget materiale om vejrets virkning – især ikke mht. hvordan temperatur, blæst og evt. jordens fugtighed spiller ind. Endvidere er en faktor som tid forholdsvis ubelyst; specielt mht. årstidens og indsættelsestidspunktets virkning. At dette område omkring æglæggende høners brug af udearealer er forholdsvis ubelyst, gør det naturligvis svært at drage entydige konklusioner og komme med konkrete løsningsforslag. Det vil være en fordel, hvis der bliver lavet flere undersøgelser med det formål at afdække området yderligere.</dc:description>
  <dc:date>2001</dc:date>
  <dc:type>Report</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/5964/2/5964.pdf</dc:identifier>
  <dc:identifier>Andersen, D.B.; Hegelund, L. and Sørensen, J.T.         (2001) Faktorer med mulig indflydelse på høners benyttelse af udearealet i økologisk ægproduktion.    DIAS.</dc:identifier>
  <dc:relation>http://orgprints.org/5964/</dc:relation>
</oai_dc:dc>