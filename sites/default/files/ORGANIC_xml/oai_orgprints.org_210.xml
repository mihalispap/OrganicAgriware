<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Forbedring af jordkvaliteten efter jordpakning - er løsning løsningen?</dc:title>
  <dc:creator>Grossmann, Cand. agro. Freya</dc:creator>
  <dc:subject>Soil quality</dc:subject>
  <dc:subject>Soil tillage</dc:subject>
  <dc:subject>Soil</dc:subject>
  <dc:description>Dette speciale beskæftiger sig med jordkvalitet i relation til jordpakning og jordløsninger. Opgavens kapitel 2 behandler definitioner på bæredygtighed og jordkvalitet, og giver tre forskergruppers bud på modelleringer. Modellerne er dog konceptuelle, idet de kun svært kan omsættes til matematiske modeller baseret på data fra praktisk landbrug. Larson og Pierce (1991) opstiller dog et forslag til hvilke målemetoder der skal anvendes i praksis for at undersøge jordkvaliteten. Omfanget af måle-arbejdet gør det realistisk at anvende metoderne i markskala, mens det er urealistisk på regionalt, nationalt og internationalt plan.&#xD;
På det internationale plan er der til gengæld udviklet et indeks kaldet GLASOD, der kortlægger omfanget af menneskeskabt jorddegradering. Indekset er i dag det første overblik over problemerne med faldende jordkvalitet i global skala, og anvendes bl.a. som baggrundsmateriale for den nyligt fremlagte EU-strategi og i udkastet til en muldkonvention i FN-regi, der også præsenteres i kapitel 2. GLASOD har dog en del begrænsninger: Forskningen foregår kun i lille målestok og er derfor ikke velegnet for national skala. Derudover viser resultaterne kun de dårlige nyheder, hvilket er utilstrækkeligt til at vurdere jordens sande tilstand. Det er derfor nødvendigt med en lang række yderligere undersøgelser for at kunne fastsætte konkrete politikker på området.&#xD;
Pga. kompleksiteten i problemet er det blevet besluttet at begrænse sig til fire overordnede degrade-ringstyper: Vand- og vinderosion samt fysisk og kemisk forringelse. Resultaterne indeholder også en vis visuel overdrivelse, idet hver polygon, der ikke er 100% stabil, viser en degraderingsfarve selvom kun 1-5% er påvirket, og så baseres data på fem klasser i stedet for på procenter.&#xD;
Endvidere baserer resultaterne sig på ekspertvurderinger, hvormed de er kvalitative og (potentielt) subjektive, hvilket også er tilfældet for alle de definitioner og modeller der er præsenteret i afsnittet.&#xD;
&#xD;
I kapitel 3 gås der i dybden med jordpakning, som er en af de væsentligste årsager til jorddegrade-ring i moderne landbrugsproduktion.&#xD;
Jordpakning opstår, når tung trafik på jordoverfladen presser jorden porerne sammen, og problemet er stigende med vand- og lerindhold samt antallet af overkørsler, ligesom hjultype, aksel- og dæk-tryk har betydning.&#xD;
De største traktorer har i dag akseltryk på op mod 20 tons, mejetærskere har ofte akseltryk over 50 tons, ligesom gyllevogne også skaber væsentlig jordpakning. Traktorer med et akseltryk på blot 5 tons kan give strukturskader ned til 35 cm. Pakningen er på sin vis proportional med akseltrykket, men jorden opnår en vis maksimalpakning, der så igen kan øges, hvis der sker overkørsel med tun-gere maskiner.&#xD;
Endvidere muliggør de større maskiner trafik og jordbearbejdning på tidspunkter, hvor jorden er allermest sårbar overfor påvirkning, nemlig i forårs- og efterårsmånederne.&#xD;
Jordens egenskaber opdeles traditionelt i fysiske, kemiske og biologiske faktorer, og ved jordpak-ning er det i første omgang de fysiske der påvirkes, idet der sker en forskydning i porevolumen, hvilket påvirker volumendensiteten, penetreringsmodstanden og jordstyrken, og dermed jordens infiltrationsevne, vandholdningskapacitet og dræning. Forskydningen i porevolumen bevirker også, at rodvækstmodstanden øges, luftskiftet og optagelsen af næringsstoffer nedsættes og at dette resul-terer i nedsatte udbytter, ligesom planternes skudsætning påvirkes negativt.&#xD;
&#xD;
Mange organismer bebor jorden, og påvirker kvaliteten gennem deres livsprocesser. Deres aktivitet nedsættes betydeligt som følge af jordpakning pga. ændringen i luft- og vandindholdet. De er afgø-rende for jordens omsætning af organisk materiale, frigivelsen af næringsstoffer og for kvælstoffik-sering, og dermed er særligt det økologiske jordbrug påvirket af pakning.&#xD;
&#xD;
Da jordpakning i væsentlig grad forringer jordens dyrkningsmæssige kvalitet, er det nærliggende at undersøge naturens evne til at genoprette skaderne. Flere forsøg påviser dog, at strukturskaderne varer i over 5-7 år, og det er derfor nødvendigt at undersøge forskellige mekaniske jordløsningers effekt på jorden og udbyttet. I afsnit 4 er der præsenteret forsøg hvor der har været anvendt grubbe-re, double-diggere og paraplove, som alle er udbredte i det mekaniserede landbrug, samt et forsøg med Dutzi-løsning i et økologisk sædskifte under danske forhold.&#xD;
Endvidere er der præsenteret et forsøg med gennemgravning af jorden til 90 cm med en traktortruk-ken skraber, hvilket har givet væsentlige udbyttefremgang i forskellige grøntsager, kartofler og bønner, og forsøg med forskellige gravemaskiner, der dog viser uregelmæssige resultater på udbyt-tesiden.&#xD;
&#xD;
I forbindelse med opgavens udførsel blev der også udført et forsøg med jordløsninger på Højbakke-gård. De undersøgte jordløsninger var grubning med en entandet grubber og dybdegravning til 90 cm med en rendegraver. Pløjning blev anvendt som reference.&#xD;
Der blev som udgangspunkt anvendt to afgrøder i forsøget: Olieræddike og byg, men pga. ræddi-kens dårlige fremspiring blev den erstattet af vinterraps.&#xD;
Dybdegravning gav som forventet den bedste løsning, målt i forhold til penetreringsmodstand, og stemte overens med litteraturen. Grubning gav en lavere penetreringsmodstand end pløjning i D30 og om foråret endvidere i D60. Målingerne på penetreringsmodstanden i foråret viste en tendens til, at grubberen løsnede mest i midten af parcellen, mens forskellene havde udlignet sig for efterårsmå-lingerne, idet effekten af grubberen i D60 og D90 var ophørt.&#xD;
Trods det at gravningen gav den bedste løsning i dybden, gav metoden problemer med at etablere et godt såbed, hvorfor fremspiringen af olieræddike blev reduceret.&#xD;
Der var en tendens til en dårligere fremspiring i de gravede parceller, mens de grubbede parceller havde den højeste fremspiringsprocent. Forskellene var dog ikke store nok til at være signifikante. Fremspiringen influerede også på reflektansmålingerne (figur 5.6.a.), hvor grubning fra starten af vækstsæsonen havde den højeste værdi efterfulgt af pløjning, der havde den næsthøjeste fremspi-ring.&#xD;
Efter 54 dage lagde de gravede parceller afstand til grubningen, der til gengæld blev indhentet af pløjning i slutningen af måleperioden (81 dage), og trods den uens fremspiring gav alle parceller omtrent det samme udbytte.&#xD;
De pløjede parceller havde den højeste tusindkornsvægt, mens denne ikke varierede for de løsnede. De løsnede parceller havde derfor enten flere planter (som grubning) eller også satte planterne flere aks. Dette synes at være tilfældet for de gravede parceller, der trods det lavere plantetal i starten af vækstperioden, nåede op på samme reflektansniveau med de pløjede og grubbede efter 54 dage. Dette viser, at de havde lige stor bladmasse/fotosynteseaktivitet på dette tidspunkt. Endvidere må de nødvendigvis have haft flere kerner pr. m2 end de pløjede parceller, der havde den højeste kerne-vægt.&#xD;
&#xD;
For byg var der en sammenhæng mellem reflektans og udbytter, således at der ikke ved nogle af metoderne viste sig forskelle mellem jordbehandlingerne.&#xD;
På baggrund af reflektansmålingerne kan konkluderes, at jordløsningerne har en positiv indflydelse på væksten af raps, og reflektansen blev fundet til at være afhængig af penetreringsmodstanden, således at en stigning på 1 MPa i penetreringsmodstanden gav en reduktion på 1,26 i reflektans.&#xD;
Da der ikke var nogen forskelle mellem forårs- og efterårsmålingerne, kan det endvidere konklude-res, at hverken byg eller raps ikke viste nogen jordløsnende egenskaber over dyrkningssæsonen.</dc:description>
  <dc:publisher>DJVB</dc:publisher>
  <dc:date>2002-06</dc:date>
  <dc:type>Thesis</dc:type>
  <dc:type>NonPeerReviewed</dc:type>
  <dc:format>source</dc:format>
  <dc:identifier>http://orgprints.org/210/1/endelig_version.doc</dc:identifier>
  <dc:identifier>Grossmann, Cand. agro. Freya   (2002) Forbedring af jordkvaliteten efter jordpakning - er løsning løsningen?   Thesis, KVL, Sektion for Økologisk Jordbrug.  DJVB.</dc:identifier>
  <dc:relation>http://orgprints.org/210/</dc:relation>
</oai_dc:dc>