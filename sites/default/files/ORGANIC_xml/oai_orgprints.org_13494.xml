<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Endofytiska svampar i vallgräs</dc:title>
  <dc:subject>Pasture and forage crops</dc:subject>
  <dc:description>Ekologiskt producerat vallfoder är en hörnsten i ekologisk mjölkproduktion. Dessutom är gräsmarker viktiga för att bevara organiskt material och växtnäring i marken, för vattenomsättning i ekosystemet, för att förhindra erosion och som grönytor i urbana miljöer. Endofytiska svampar (Neotyphodium spp.) i gräs är vanliga symbioser över hela världen men föga uppmärksammade i vårt land. Svamparna lever inuti gräsets alla ovanjordiska delar utan synliga symptom på gräset. De sprids med infekterade frön. Svamparna kan ge ökad tillväxt och stresstålighet hos gräset och de producerar alkaloider som är mer eller mindre giftiga för växtätare. Projektet fokuserar på Festuca pratensis–Neotyphodium uncinatum – symbiosen, men andra gräs inkluderas vid behov. Målet är att klargöra fysiologiska egenskaper hos symbiosen såsom frögroning och fördelning av svampen i olika skott samt ekologiska aspekter såsom övervintring och respons på gödsling och skörd. Ett annat mål är att utveckla icke-destruktiva metoder för att skilja infekterade och icke infekterade frön. Odling sker i växthus, klimatkammare och i fleråriga vallar. Projektet väntas ge betydelsefull kunskap om en vanlig men oftast förbisedd symbios samt metoder för studier av symbiosen och kvalitetssortering av gräsfrö. Projektet är ett nödvändigt första steg i studier av foderkvalitet och smaklighet hos olika gräsgenotyper i ekologisk mjölkproduktion. Projektet är också relevant för andra gräsmarker, både odlade och naturliga.</dc:description>
  <dc:type>Project description</dc:type>
  <dc:type>NonPeerReviewed</dc:type>
  <dc:identifier>{Project}    Endofytiska svampar i vallgräs.    Runs 0007 - 0009.      Project Leader(s): Huss-Danell, Kerstin.</dc:identifier>
  <dc:relation>http://orgprints.org/13494/</dc:relation>
</oai_dc:dc>