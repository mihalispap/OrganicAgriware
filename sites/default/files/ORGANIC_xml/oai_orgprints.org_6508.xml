<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Harvning - inte bara en ogräsfråga</dc:title>
  <dc:creator>Myrbeck, Åsa</dc:creator>
  <dc:subject>Nutrient turnover</dc:subject>
  <dc:subject>Soil quality</dc:subject>
  <dc:description>Ogräsharvning – inte bara en ogräsfråga&#xD;
&#xD;
Åsa Myrbeck&#xD;
Avdelningen för jordbearbetning, SLU&#xD;
&#xD;
Bakgrund&#xD;
Val av jordbearbetningssystem kan vara av avgörande betydelse för resultaten vid ekologisk odling. Bland annat ersätter jordbearbetning och andra tekniska åtgärder stora delar av den kemiska bekämpningen av ogräset. De huvudsakliga målen med jordbearbetning brukar anges som 1) att luckra jorden, 2) att kontrollera ogräs, 3) att blanda in skörderester för att möjliggöra en bra såbädd och minska risken för växtsjukdomar och 4) att blanda in gödsel. Men det finns fler processer av betydelse för växtodlingen som delvis kan styras med hjälp av jordbearbetning. Bland annat är metoder och tidpunkt för jordbearbetning av stor betydelse för omsättningen av den organiska substansen och tillgängligheten av växtnäringen. Vidare påverkar bearbetningen vattenhushållningen i marken, främst genom att förändra förutsättningarna för vattenförluster via evaporation (avdunstning från markytan). &#xD;
&#xD;
Försök med broddharvning på våren i höstsäd&#xD;
Hösten 2002 startades på Ultuna av avdelningen för jordbearbetning två försök med broddharvning på våren i höstvete. På våren är markytan i höstsådda grödor ofta igenslammad och täckt av en skorpa. En tidig broddharvning kan förväntas ha en positiv ogräseffekt, öka mineraliseringen av markens organiska material genom den bearbetning av jorden som görs, gynna bestockningen samt skapa ett avdunstningsskydd genom att det översta jordlagret luckras. Försöken utförs som blockförsök med fyra upprepningar på en styv lera och en mellanlera i Uppsala. Tre olika redskap testades varav ett var Väderstads crossboardvält. &#xD;
&#xD;
Ogräs&#xD;
På den styva leran minskades ogräsmängden på försommaren betydigt genom skorpbrytningen. Även på mellanleran gav skorpbrytningen effekt om än inte lika stor som på den styva leran. Bäst ogräseffekt på mellanleran hade s-pinneharven medan Väderstad crossboardvält och den traditionella ogräsharven hade bäst effekt på den styva leran. Mängden örtogräs presenteras i figur 1. Det är örtogräsen som dominerat i försöken. Tistlar och rotogräs har förekommit i mycket liten utsträckning. &#xD;
&#xD;
Skörd&#xD;
Skörderesultaten från år 2003 och 2004 (resultaten från år 2005 är inte färdiga när detta skrivs) visar att skörden påverkats positivt av skorpbrytningen. Effekten på skörden skiljer sig något mellan åren men i de flesta fall har skorpbrytningen gett en ökad skörd jämfört med utebliven skorpbrytning. På mellanleran har ogräsharven fungerat bäst medan crossboardvälten gett störst skördeökning på den styvare lera. &#xD;
&#xD;
Kvävemineralisering&#xD;
Skorpbrytningen visade sig öka kvävemineraliseringen med mellan 5 och 15 kg per hektar under en fyraveckorsperiod efter bearbetningen på mellanleran. På den styva leran var ökningen mindre, mellan 0-10 kg per hektar. Mängd mineraliserat kväve som ett medel för år 2003-2004 i de olika leden presenteras i figur 3. Mineraliseringen är beräknad utifrån uppmätta mineralkvävemängder i matjorden (0-20 cm djup) och mängd upptaget kväve i grödan vid olika tidpunkter. Beräkningarna är gjorda för två perioder; 1:a och 2:a veckan respektive 3:e och 4:e veckan efter genomförd skorpbrytning.&#xD;
&#xD;
Diskussion&#xD;
Den positiva effekt som broddharvningen i det här försöket hade på skörden har förmodligen många förklaringar. En del av effekten kan förklaras med resultaten från faktorer som mätts och som visat på ett minskat ogrästryck och en något bättre tillgång på kväve. En del beror antagligen på faktorer som inte mätts såsom skorpbrytningens effekt på bestockningen och luckringens effekt på vattenhushållningen. &#xD;
&#xD;
Försöket med broddharvning finansieras inom ramen för SLU:s Ekoforsk.</dc:description>
  <dc:publisher>Federativ tryckeri AB</dc:publisher>
  <dc:date>2005</dc:date>
  <dc:type>Conference paper, poster, etc.</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/6508/1/myrbeck234_236.pdf</dc:identifier>
  <dc:identifier>Myrbeck, Åsa    (2005) Harvning - inte bara en ogräsfråga.  [Harrowing - not only for controlling weeds.]  In:     Ekologiskt lantbruk konferens 22-23 november 2005. Ultuna, Uppsala. Sammanfattningar av föredrag och postrar. SLU. Centrum för uthålligt lantbruk., Federativ tryckeri AB.     [Unpublished]</dc:identifier>
  <dc:relation>http://orgprints.org/6508/</dc:relation>
</oai_dc:dc>