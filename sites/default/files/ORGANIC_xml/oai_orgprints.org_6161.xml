<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Rationel anvendelse af afgræsning til drægtige søers ernæring og samspillet med kraftfodertildeling. Kløvergræs til drægtige søer, afgræsset og ensileret, og samspillet med kraftfodertildeling</dc:title>
  <dc:creator>Fernández, José</dc:creator>
  <dc:creator>Danielsen, Viggo</dc:creator>
  <dc:creator>Damgaard Poulsen, Hanne</dc:creator>
  <dc:creator>Krogh Jensen, Søren</dc:creator>
  <dc:creator>Søegaard, Karen</dc:creator>
  <dc:subject>Pigs</dc:subject>
  <dc:subject>Animal husbandry</dc:subject>
  <dc:subject>Feeding and growth</dc:subject>
  <dc:description>Et flerårigt forsøg med udegående drægtige søer er gennemført på den økologiske forsøgs-station Rugballegård. Forsøget sigtede på at skaffe ny viden om management af afgræsningsmarker og udnyttelse af kløvergræs til søer i udendørs sohold. Specifikt blev potentialet for afgræsning af kløvergræs om sommeren og fodring med kløvergræsensilage om vinteren undersøgt, herunder mulighederne for størst dækning af søers behov for energi, aminosyrer, mineraler og vitaminer fra denne afgrøde. Tre grupper a 5 drægtige søer blev sat ind på en kløvergræsmark delt i 3 ens afgræs-ningssystemer, som hver var delt i 3 skiftefolde. Til hver af de 3 sogrupper blev der givet enten en standard fuldfoderblanding til drægtige søer (F) eller halv F + halv byg (FB) eller byg alene (B). For alle 3 typer kraftfoder og til alle søer var tildeling om sommeren 1,0 kg og om vinteren 1,5 kg daglig. I hvert system afgræssede søerne skiftevis en uge i hver af fol-dene. Forsøgsperioden varede 8 uger. Forsøget blev gentaget 4 gange om sommeren med af-græsning og 2 gange om vinteren med kløvergræsensilage efter ædelyst.&#xD;
Resultaterne af den valgte afgræsningsstrategi i dette forsøg, hvor der efter én uges afgræs-ning indgik to ugers hvileperioder, viste, at kløverandelen holdt sig på et betydeligt højere niveau ved sammenligning med kontinuert afgræsning i tidligere forsøg.&#xD;
Andelen af græsstængler og andelen af dødt materiale steg, og kløverandelen faldt gennem perioden. Denne udvikling påvirkede også græskvaliteten i form af faldende proteinfor-døjelighed (EFN), -energifordøjelighed (EFOS) og dermed også indholdet af FEdr igennem afgræsningsperioden.&#xD;
Sammensætningen af kraftfoder havde ikke indflydelse på søernes optagelse af kløver-græs. Ligeledes var optagelsen af FEs heller ikke forskellig for perioderne maj-juni og august-september.&#xD;
Den daglige energioptagelse fra kløvergræs, beregnet på basis af søernes tilvækst var i gen-nemsnit 1,63 FEs, svarende til ca. 61% af de-res daglige energioptagelse. I perioderne, hvor søerne blev tildelt kløvergræsensilage, svarede dette til 1,2 FEs daglig eller 42% af den totale energioptagelse. Det kan konkluderes at man kan få et realistisk skøn på søernes græsopta-gelse ved at basere beregningerne på deres daglige tilvækst.&#xD;
Afgræsning bidrog til søernes vitamin E og A forsyning med ca. 240 mg -tokoferol og 35200 IE retinol pr. dag. Dette har modsvaret 93–98% af det totale vitamin A indtag og 83–95% af det totale vitamin E indtag. &#xD;
Også søerne, som blev fodret med ensilage, fik dækket deres behov for vitamin A og E fra ensilagen, selvom vitamin A og E indtaget var lavere end for græssende søer. &#xD;
Mineralkoncentrationen i plasma og mælk var ikke reduceret, når søerne fik reduceret mængden af fuldfoder og dermed mineraltilskuddet i drægtighedsperioden. Derimod sås en stigning i koncentrationen af zink i både plasma og mælk hos søerne, der fik byg samt græsensilage. Det tyder derfor på, at søerne kan klare sig uden tilskud af mineralerne calcium, fosfor og zink i drægtighedsperioden. Det bør dog fremhæves, at der fortsat bør være fokus på selenforsyningen, som ikke blev undersøgt i dette projekt.</dc:description>
  <dc:date>2006</dc:date>
  <dc:type>Report</dc:type>
  <dc:type>NonPeerReviewed</dc:type>
  <dc:format>source</dc:format>
  <dc:identifier>http://orgprints.org/6161/1/6161.doc</dc:identifier>
  <dc:identifier>Fernández, José; Danielsen, Viggo; Damgaard Poulsen, Hanne; Krogh Jensen, Søren and Søegaard, Karen         (2006) Rationel anvendelse af afgræsning til drægtige søers ernæring og samspillet med kraftfodertildeling. Kløvergræs til drægtige søer, afgræsset og ensileret, og samspillet med kraftfodertildeling.   DJF Rapport, no. 72. Danish Institute of Agricultural Sciences, Department of Animal Health, Welfare and Nutrition.</dc:identifier>
  <dc:relation>http://orgprints.org/6161/</dc:relation>
</oai_dc:dc>