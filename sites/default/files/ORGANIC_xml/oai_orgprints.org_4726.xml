<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Coccidiose hos kvæg: En oversigt over coccidiearter, patogenese, epidemiologi og&#xD;
forebyggelse specielt i økologiske besætninger</dc:title>
  <dc:creator>Vaarst, M.</dc:creator>
  <dc:creator>Ingvartsen, K.L.</dc:creator>
  <dc:creator>Vestergaard, E.M.</dc:creator>
  <dc:creator>Maddox-Hyttel, C.</dc:creator>
  <dc:subject>Health and welfare</dc:subject>
  <dc:description>Coccidiose hos kalve forårsages af arter af de encellede parasitter, Eimeria, der findes vidt udbredt i alle verdensdele, og som giver anledning til diarré og utrivelighed hos især unge og modtagelige dyr. Hos kvæg findes 12 forskellige Eimeria arter, der adskiller sig fra hinanden med hensyn til morfologi, livscyklus og patogenitet. Infektion med Eimeria kan diagnosticeres ved forskellige la-boratoriemetoder, hvorved bl.a. antallet og arten af coccidier forsøges fastslået. Således skabes grundlag for bestemmelse af hvilke forebyggende tiltag, der eventuelt bør iværksættes. Ved under-søgelse af 258 kalve fra 25 danske økologiske malkekvægsbesætninger fandt vi Eimeria-arter i alle (100%) besætninger og i 88% af kalvene. De fleste kalve udskilte meget lavgradige mængder af coccidier i gødningen, medens nogle havde særdeles høje coccidieudskillelser. &#xD;
Coccidiose er en multifaktoriel sygdom, og sværhedsgraderne af sygdommen varierer derfor fra subkliniske tilfælde til nogle med løs, pastøs fæces af en enkelt dags varighed eller profus diarré med dysenteri, tenesmus og evt. mors. De kliniske symptomer tillægges traditionelt tilstedeværelsen af coccidiearterne Eimeria zuernii og E. bovis. Kalvens modtagelighed for coccidiose afhænger bl.a. af råmælksforsyning og immunitet, ernæringsstatus, stress, og evt. forekomst af andre sygdomme (f.eks. samtidige helminth- eller virusinfektioner). Endelig har også miljøet betydning for udvikling af coccidiose, herunder opstaldningstæthed, klima og hygiejne. Total udryddelse af coccidier er ikke muligt pga. parasittens ubikvitære forekomst og resistens i miljøet, men kalven kan styrkes ved sikring af tilstrækkelige råmælksmængder og ved opretholdelse af høj hygiejne i kælvningsboksen, samt efterfølgende opstaldningsforhold. Aktiv immunisering (vaccination) har endnu ikke vist sig effektiv i større målestok. Der foreligger ikke yderligere retningslinier for forebyggelse i perspektiv af de økologiske regler. Kalve, der har klinisk coccidiose, bør isoleres fra de øvrige kalve og gives væsketerapi for at opretholde væskebalancen. Den bedste behandling er imidlertid forebyggelse - med fokus på belægningsgrad og høj hygiejne inklusive rigeligt med tør strøelse.</dc:description>
  <dc:date>2003</dc:date>
  <dc:type>Report</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/4726/1/4726.pdf</dc:identifier>
  <dc:identifier>Vaarst, M.; Ingvartsen, K.L.; Vestergaard, E.M. and Maddox-Hyttel, C.         (2003) Coccidiose hos kvæg: En oversigt over coccidiearter, patogenese, epidemiologi og forebyggelse specielt i økologiske besætninger.    .</dc:identifier>
  <dc:relation>http://orgprints.org/4726/</dc:relation>
</oai_dc:dc>