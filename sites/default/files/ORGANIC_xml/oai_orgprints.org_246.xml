<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Strategier for ukrudtsbekæmpelse i økologisk vinterhvede</dc:title>
  <dc:creator>Rasmussen, Ilse A.</dc:creator>
  <dc:subject>Weed management</dc:subject>
  <dc:subject>Cereals, pulses and oilseeds</dc:subject>
  <dc:description>Ukrudt kan være et stort problem og reducere udbyttet af økologisk dyrket vinterhvede. Ukrudtsharvning kan skade hveden når den udføres om efteråret, og kan give utilstrækkelig effekt mod oprette ukrudtsarter med pælerod når den udføres om foråret. Forsinket såning af vinterhvede fra sidst i september til først i oktober har tidligere vist sig at kunne reducere ukrudtsmængden når der ikke udførtes ukrudtsbekæmpelse. En forsøgsrække blev gennemført med niveau af mekanisk ukrudtsbekæmpelse, såstrategi (tidlig hhv. sen såning eller falsk såbed), rækkeafstand (normal, ca. 12 cm eller stor, ca. 24 cm) og ukrudtsbekæmpelse (ubehandlet, mekanisk eller herbicid). To forsøg blev udført på marker med højt ukrudtstryk med en  høj forekomst af oprette ukrudtsarter, mens et tredje forsøg blev udført på en mark med lavere ukrudtstryk og uden oprette ukrudtsarter. Om foråret var der færre ukrudtsplanter ved normal rækkeafstand end ved høj i de ukrudtsrige forsøg. På samme tidspunkt var der en tendens til færre ukrudtsplanter ved sen såning, og flere ved tidlig. Efter ukrudtsbekæmpelse var ukrudtsbiomasse lavest ved herbicidbehandling og højest uden ukrudtsbekæmpelse. Ukrudtets biomasse ved mekanisk ukrudtsbekæmpelse lå i midten. Sen såning resulterede i mindst ukrudtsbiomasse, og tidlig såning gav den højeste, men tendensen var mest tydelig ved mekanisk ukrudtsbekæmpelse. Udbyttet var størst ved herbicidbehandling og lavest i ubehandlet. Der var ingen signifikante forskelle på udbyttet ved såstrategi og rækkeafstand, men en tendens til højere udbytte ved tidlig såning med herbicid, og ved sen såning med mekanisk ukrudtsbekæmpelse. &#xD;
	Anbefalinger uddraget af disse forsøg går ud på at så tidligt ved normal rækkeafstand og udføre ukrudtsharvning når der er et lavt ukrudtstryk, og at så sent ved stor rækkeafstand og bruge radrensning som en del af den mekaniske bekæmpelse når der er et højt ukrudtstryk. Falsk såbed ser ikke ud til at være et relevant alternativ i vinterhvede under disse betingelser.</dc:description>
  <dc:publisher>Danmarks JordbrugsForskning</dc:publisher>
  <dc:date>2001</dc:date>
  <dc:type>Conference paper, poster, etc.</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/246/1/18PVK.PDF</dc:identifier>
  <dc:format>application/pdf</dc:format>
  <dc:identifier>http://orgprints.org/246/2/18PVKOH.PDF</dc:identifier>
  <dc:identifier>Rasmussen, Ilse A.    (2001) Strategier for ukrudtsbekæmpelse i økologisk vinterhvede.   In:     DJF-rapport nr. 40, Markbrug. 18. Danske Planteværnskonference, Danmarks JordbrugsForskning, pp. 197-210.</dc:identifier>
  <dc:relation>http://orgprints.org/246/</dc:relation>
</oai_dc:dc>