<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Lilla Böslid försöksstation</dc:title>
  <dc:subject>Farming Systems</dc:subject>
  <dc:description>Lilla Böslid ligger 1–2 km från havet i en förnämlig jordbruksbyggd strax söder om Halmstad. Klimatet är milt och årsnederbörden cirka 800 mm. Gården omfattar 98 ha åker och har sedan 1979 bedrivits som en ren växtodlingsgård. De 76 ekologiska hektaren, som fördelar sig på 62 ha lerjord och 14 ha sandjord, odlas enligt KRAV:s regler. Resterande 23 ha odlas konventionellt för omfattande potatisförsök. På lerjorden skedde en successiv omläggning under perioden 1989–1993. Sandjorden lades i karens 1994. Innan omläggningen låg marken några år i omställning 90-programmet. Dessförinnan odlades främst spannmål, oljeväxter och ärter. Hushållningssällskapet fick Lilla Böslid i donation 1984.&#xD;
&#xD;
&#xD;
&#xD;
Växtföljden är anpassad till växtodling med gröngödslingsgrödor och odling av avsalugrödor som t.ex. brödsäd. På lerjorden odlas höst- och vårsäd (till bröd och malt), åkerböna, lusern (till grönfodertork) och rödklöver till frö. Höstraps odlas i mindre skala (problem med klumprotsjuka förhindrar odling på en del skiften). På sandjorden odlas stråsäd (främst råg och korn), gröngödsling, rödbetor och höstraps. Tidigare potatisodling har för tillfället lagts ned på grund av extremt högt bladmögeltryck. Nöt- och hönsgödsel till stråsäd, raps och rödbetor köps in från gårdar i närheten. Djurtätheten i området är hög och därmed är tillgången på gödsel god. Ogrästrycket är högt av både rot- och fröogräs (speciellt åkersenap kan nämnas). Den mekaniska bekämpningen av dessa görs med gåsfotskultivator, radhacka, ogräsharv och rotorklippare.&#xD;
&#xD;
&#xD;
&#xD;
Varje år pågår ett 10-tal försök och demonstrationsodlingar. Hushållningssällskapet har huvudkontor på gården. En försöksavdelning med personal och maskiner, basdokumentation (markkartering, N-min, odlingsåtgärder och resultat m.m.) och väderdata finns. En meteorologisk mätstation står på gården.</dc:description>
  <dc:type>Research facility description</dc:type>
  <dc:type>NonPeerReviewed</dc:type>
  <dc:identifier>{Facility}   Lilla Böslid försöksstation.  [Lilla Böslid experimental farm.]      Facility Leader(s): Henriksson, Maria, The Rural Economy and Agricultural Societies.</dc:identifier>
  <dc:relation>http://orgprints.org/8320/</dc:relation>
</oai_dc:dc>