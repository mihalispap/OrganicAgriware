<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Sundhed frem for medicin - Erfaringer med udfasning af antibiotika i økologiske malkekvægsbesætninger</dc:title>
  <dc:creator>Vaarst, Mette</dc:creator>
  <dc:subject>Technology transfer</dc:subject>
  <dc:subject>Health and welfare</dc:subject>
  <dc:description>Nærværende bog bygger på erfaringerne fra et projekt for udfasning af antibiotika i økologiske malkekvægbesætninger. Projektet gennemføres i et samarbejde mellem Thise Mejeri, Økologisk Landsforening og Danmarks JordbrugsForskning. Der inddrages også enkelte erfaringer opsamlet i tidligere projekter samt udpluk fra forskellige litteratur-kilder – f.eks. viden om forskellige urter, sygdomme og homøopatiske midler. I løbet af projektet, som blev indledt i 2004 og afsluttes i 2006, er det lykkedes at halvere forbruget af antibiotika i 21 økologiske malkekvægsbesætninger, uden at gå på kompromis med sundheden.&#xD;
Der er intet mystisk eller uforståeligt i de strategier, som de 21 landmænd har brugt til at minimere forbruget af antibiotika. Som det fremgår af denne bog, handler det grundlæggende om at skabe harmoni i og omkring besætningen. Det vil sige god hygiejne og fodring, frisk luft, plads, konsekvent indgriben når det er nødvendigt, og målrettet opfindsomhed. Når medicin skal gøres overflødig, skal sundheden forbedres på flere planer:&#xD;
• Det enkelte dyr i en besætning skal blive sundere og mere robust.&#xD;
• Hele besætningen skal blive sundere. Det er afgørende, at såvel de fysiske rammer som&#xD;
pasningen giver forudsætningerne for øget sundhed.&#xD;
• Gården skal blive sundere. Det er et stort og fornemt mål, hvor det handler om&#xD;
at få en god balance og harmoni mellem dyrene, menneskene, jorden, hele bedriften og dens omgivelser. En bedre sundhedstilstand kræver en indsats af landmanden og andre personer i bedriften. Der skal arbejdes med at blive bevidst om muligheder, svagheder og styrker, samtidig med man skal indrette den daglige arbejdsrytme og gården i harmoni med strategien for fremme af sundheden. Desuden skal man justere på sig selv, f.eks. ved at styrke sig på sine svage punkter. &#xD;
Uanset om man hører til den gruppe, som gerne vil udfase antibiotika helt fra besætningen, eller man blot gerne vil nedbringe forbruget, er denne bog tænkt som en hjælp til at komme fremad. Man kan selvfølgelig også få inspiration fra den, selvom man ikke er økolog. Når vi har fokuseret på økologisk malkekvægbrug, er det fordi, økologien har en målsætning om god dyrevelfærd og ingen anvendelse af kemiske hjælpestoffer. Vi har også taget udgangspunkt i de økologiske principper og regler, som f.eks. at dyrene skal på græs og opstaldes i grupper. Men det er vores håb, at denne bog kan hjælpe frem mod det konkrete mål, der er for bedre sundhed i hver enkelt besætning, uanset driftsform. Bogen og den tilhørende hjemmeside skal opdateres løbende, efterhånden som der kommer flere erfaringer på banen. Selvom teksten nogle steder repeterer kendte anbefalinger og generel viden, f.eks. introduktion til forskellige sygdomme, er bogen ikke tænkt som en lærebog eller håndbog i malkekvæghold. I forvejen er der masser af gode bøger om fodring, malkning, staldbyggeri, avl osv., som man kan bruge, hvis man er særligt interesseret eller har problemer indenfor et eller andet område. Derimod giver denne bog nogle overordnede linier og en samling gode råd, som er fremkommet på grundlag af konkrete erfaringer fra en række landmænd, der har arbejdet målrettet med udfasning af antibiotika. Mange af erfaringerne er ikke underbygget med dokumentation eller litteratur, men er blot beskrevet ud fra praksis. Ofte er det i virkeligheden blot, hvad man kan kalde sund fornuft. Bogen er i første omgang udarbejdet af undertegnede. Men heldigvis har ingen patent på gode råd, som forbedrer livet for de dyr, vi har taget ind i vores husholdning, og dagligdagen for de mennesker, som har ansvaret for dem. Så kære læser: Brug løs og tag gerne kopier af bogen. Jo mere erfaringerne kan bruges, jo bedre! God fornøjelse med at læse og tænke indholdet af denne bog ind i driften på den enkelte gård efter eget ønske, behov og baggrund!</dc:description>
  <dc:date>2006</dc:date>
  <dc:type>Report</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/13771/1/13771.pdf</dc:identifier>
  <dc:identifier>Vaarst, Mette         (2006) Sundhed frem for medicin - Erfaringer med udfasning af antibiotika i økologiske malkekvægsbesætninger.    Økologisk Landsforening.</dc:identifier>
  <dc:relation>http://orgprints.org/13771/</dc:relation>
</oai_dc:dc>