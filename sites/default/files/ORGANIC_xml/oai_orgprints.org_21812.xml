<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Organic RDD statusrapport for MultiTrust projektet 2011</dc:title>
  <dc:creator>Alrøe, Hugo Fjelsted</dc:creator>
  <dc:subject>Technology assessment</dc:subject>
  <dc:description>Multikriteriel vurdering og kommunikation af effekterne af økologiske fødevaresystemer (MultiTrust)&#xD;
&#xD;
Økologi er et alternativt fødevaresystem der er baseret på forbrugertillid og troværdighed. Forbrugere køber økologiske varer og borgere og politikere understøtter økologien, i et vist omfang, fordi de mener det er et bedre alternativ. Og det gør de fordi den økologiske driftsform søger at tilgodese mange hensyn til samfund, natur og miljø. Mulighederne for vækst i økologien afhænger således af at den, samlet set, udgør et troværdigt og attraktivt alternativ, og at den udvikler sig positivt i forhold til de økologiske principper og i overensstemmelse med centrale samfundsmæssige målsætninger for miljø, sundhed og velfærd. Det er imidlertid særdeles vanskeligt at afgøre om en bestemt teknologisk, driftsmæssig eller organisatorisk udvikling er positiv eller negativ, samlet set. Der findes således ingen etablerede metoder til at lave helhedsvurderinger af økologiske fødevaresystemer.&#xD;
&#xD;
Formål og forventet udbytte&#xD;
MultiTrust projektet skal udvikle metoder til at lave afbalancerede helhedsvurderinger af de effekter som økologiske fødevaresystemer har på miljø, natur og samfund, samt metoder til at kommunikere og bruge disse komplekse vurderinger i praksis. Det dobbelte mål er at gøre de økologiske producenter bedre i stand til at udvikle økologien i overensstemmelse med de økologiske principper og i synergi med samfundets målsætninger, og at gøre det lettere for forbrugere, borgere og politikere at iagttage og bedømme de forskelligartede bidrag som økologiske fødevaresystemer tilbyder. Det forventes at sådanne redskaber til multikriteriel vurdering og kommunikation kan understøtte en integreret og troværdig udvikling af økologisk jordbrug, og dermed underbygge økologiens langsigtede vækst.&#xD;
&#xD;
Aktiviteter i projektet&#xD;
I projektet vil vi arbejde tværvidenskabeligt og inddragende med blik for de mange forskellige perspektiver der er på økologiske fødevaresystemer og på multikriteriel vurdering. De væsentligste aktiviteter i projektet er at:&#xD;
•	sammenfatte det teoretiske grundlag for at lave afbalancerede og gennemsigtige multikriterielle vurderinger og for at kommunikere sådanne komplekse vurderinger&#xD;
•	indsamle internationale erfaringer med at bruge redskaber til multikriteriel vurdering på jord-brugs- og fødevaresystemer&#xD;
•	udarbejde en ramme for hvordan sådanne redskaber kan udvikles så de kan anvendes på økologien med dens særlige praksis og etiske principper&#xD;
•	udvikle og afprøve metoder til visualisering og animering som kan hjælpe til at kommunikere komplekse helhedsvurderinger&#xD;
•	afprøve konkrete prototyper i samarbejde med økologiske aktører og interessenter&#xD;
•	undersøge forbrugernes opfattelse af de redskaber til helhedsvurdering der udvikles, og de kriterier der indgår.&#xD;
&#xD;
Et centralt spørgsmål er hvor, hvordan og ud fra hvilket perspektiv og hvilke værdier afvejninger og reduktioner skal ske. Vi vil ikke lave redskaber der giver én afvejning og et svar, sådan som mange bæredygtighedsvurderingsværktøjer gør. Vi vil lave redskaber der sætter forskellige grupper i stand til at afgøre hvilke dimensioner der er væsentlige at inddrage, hvordan den nødvendige information kan indsamles, og hvordan den kan afvejes, og derigennem lave deres egne vurderinger af effekter af konkrete ændringer i det komplekse felt som økologiske fødevaresystemer er.&#xD;
&#xD;
Foreløbige resultater&#xD;
Det er en stor styrke for projektet at der er private og offentlige brugere og repræsentanter for brugere som partnere i projektet, og at der er universitetspartnere fra samfunds-, human- og naturvidenskaberne. Som planlagt og forventet i et så tværvidenskabeligt og brugerinddragende projekt har vi brugt en del tid og ressourcer på at lære at forstå hinanden og vores forskellige tilgange og forventninger til projektet. Et konkret eksempel på dette er at hver projektpartner, inklusive regioner og kommuner, har udarbejdet en ’selvbeskrivelse’ af deres eget perspektiv på projektet. Beskrivelserne er tilgængelige på projektets hjemmeside (www.multitrust.org).  &#xD;
&#xD;
Ud over at være en hjælp til bedre at forstå hinanden og samarbejde i projektet, så skal selvbeskrivel-serne også være en første øvelse i arbejdet med at synliggøre og håndtere de forskellige perspekti-ver på feltet. Projektet anvender en multiperspektivisk tilgang, som arbejder bevidst og åbent med de forskellige videnskabelige perspektiver og aktørperspektiver der indgår, og hvilke aspekter af økologien, de kan iagttage. Denne multiperspektiviske ramme for tværvidenskabeligt arbejde er blevet beskrevet og publiceret i en international artikel (Alrøe and Noe 2011a).&#xD;
&#xD;
Tre centrale udfordringer&#xD;
En af de første opgaver for projektet har været at identificere de centrale udfordringer i at udvikle afbalancerede helhedsvurderinger af økologiske fødevaresystemer. Projektet har identificeret tre centrale udfordringer: viden, værdier og kommunikation.&#xD;
•	Nogle effekter af økologiske fødevaresystemer er velkendte og kan måles ret enkelt og præ-cist, mens andre kun er dårligt kendte og svære eller dyre at undersøge. Den første store ud-fordringer i at lave helhedsvurderinger af økologi er således at bevare balancen mellem de forskellige typer af viden der indgår, og undgå at det der vides mest præcist eller er lettest at måle, får den største vægt. Samtidig er det vigtigt at forstå hvordan de forskellige effekter hænger sammen i systemet. &#xD;
•	Multikriterielle vurderinger beror på indikatorer, som er udvalgte og konstruerede ud fra be-stemte problemstillinger og mål. Man kan fx måle en udledning per hektar eller per kilo pro-dukt, og det giver ikke nødvendigvis den samme vurdering.  Den anden store udfordring er således at synliggøre de værdier der er indbyggede i vurderingsredskaberne, og hvordan de forholder sig til økologiens etiske principper, samfundsmæssige målsætninger og andre interesser.&#xD;
•	Økologien vil gerne måles på de mange hensyn den søger at tilgodese, men mere omfattende helhedsvurderinger bliver nødvendigvis også mere komplekse. Den tredje store udfordring er hvordan sådanne komplekse vurderinger kan kommunikeres på en effektiv og inddragende måde. De skal kunne anvendes af både eksperter og praktikere med mange forskellige perspektiver, og medier spiller også en stor rolle når troværdighed og tillid bliver opbygget og forhandlet. Det er nødvendigt at reducere kompleksiteten, fx i form af visualisering, men det er afgørende hvor og hvordan det gøres. &#xD;
&#xD;
&#xD;
&#xD;
&#xD;
Præsentationer og internationalt samarbejde&#xD;
Projektet er blevet præsenteret på IFOAMs verdenskongres i Seoul, Sydkorea i 2011 (Alrøe and Noe 2011b), og i New Zealand hvor projektlederen har været Visiting Academic med støtte fra OECD, og der har været stor interesse for projektet fra mange sider, og tilbud om at indgå i samarbejde.&#xD;
&#xD;
Projektet er med til at organisere den internationale IFSA 2012 konference i Aarhus, 1-4 juli 2012, og står for en workshop om ”Balancing and communicating overall assessments of food systems” sam-men med tre af projektets internationale partnere (http://ifsa2012.dk/?page_id=351). &#xD;
&#xD;
Reviews og analyser&#xD;
I den første fase af projektet er der udarbejdet en række reviews og analyser med henblik på at afklare og sammenfatte det teoretiske grundlag for at lave og kommunikere multikriterielle vurderinger: &#xD;
•	Et litteraturstudie og en kritisk gennemgang af tilgange til evaluering af økologiske fødevaresystemer med særlig fokus på økonomisk værdisætning og multikriterieanalyser.&#xD;
•	En analyse af de normative aspekter af eksisterende multikriterielle metoder, sammenholdt med de etiske principper, værdier og mål der kendetegner økologisk produktion og forbrug.&#xD;
•	Et review af hvordan den kompleksitet som økologiske fødevaresystemer og bæredygtig ud-vikling indebærer, kan reduceres, så det fremmer kommunikation, deltagelse og læring. &#xD;
•	Et review af litteratur om konstruktionen af troværdighed og tillid i medierne og blandt medie-brugere, med henblik på en mere omfattende vurdering af økologiske fødevaresystemer.&#xD;
&#xD;
Referencer&#xD;
Alrøe, Hugo F. and Egon Noe (2011a) The paradox of scientific expertise: A perspectivist approach to knowledge asymmetries. Forthcoming in Fachsprache - International Journal of Specialized Communication.&#xD;
Alrøe, Hugo F. and Egon Noe (2011b) A cross-disciplinary approach to multicriteria assessment and communication of the effects of organic food systems. Proceedings of the Third Scientific Conference of ISOFAR, Vol. 2, p. 313–316. Bonn: ISOFAR.</dc:description>
  <dc:publisher>ICROFS</dc:publisher>
  <dc:date>2012-02-29</dc:date>
  <dc:type>Other</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/21812/14/21812a.pdf</dc:identifier>
  <dc:format>application/msword</dc:format>
  <dc:identifier>http://orgprints.org/21812/20/21812b.doc</dc:identifier>
  <dc:format>application/pdf</dc:format>
  <dc:identifier>http://orgprints.org/21812/21/21812c.pdf</dc:identifier>
  <dc:identifier>Alrøe, Hugo Fjelsted    (2012) Organic RDD statusrapport for MultiTrust projektet 2011.  [Organic RDD status report for the MultiTrust project 2011.]  ICROFS.   [Completed]</dc:identifier>
  <dc:relation>http://orgprints.org/21812/</dc:relation>
</oai_dc:dc>