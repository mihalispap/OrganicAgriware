<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Statusrapport 2012 for: Nye markedsmuligheder med krydderier og bær i økologiske kødprodukter (BERRYMEAT)</dc:title>
  <dc:creator>Hansen, Flemming</dc:creator>
  <dc:subject>Processing, packaging and transportation</dc:subject>
  <dc:subject>Fruit and berries</dc:subject>
  <dc:description>Projektets overordnede formål er at udvide produktsortimentet af økologiske kødprodukter med nye spændende produkter, konserveret med bær og urter. Dette vil styrke markedet for dels producenterne af de økologiske kødprodukter, dels producenterne af de økologiske bær og urter der skal anvendes til produkterne. &#xD;
Endvidere vil forbrugerne få et større udvalg af spændende, økologiske kødprodukter at vælge imellem. Projektets nyhedsværdi er målrettet at udnytte urter og bær både til en biologisk konservering, samtidig med at der udvikles produkter med en helt ny og spæn-dende smagsprofil og udseende. &#xD;
Projektet er forbrugerdrevent, idet det skal undersøges, hvordan forbrugere forholder sig til den nye konserveringsteknologi i form af bær og urter, samt undersøge hvordan de forholder sig til de nye produkter både ved bedømmelser og i købssituationer. Blandt primært nordiske bær og urter skal der udvælges en række arter, som undersøges for antibakteriel aktivitet og gode smagsegenskaber i kødprodukter. Projektet kombinerer flere arter af bær og urter i et givent kødprodukt så den optimale effekt mod uønskede bakterier opnås, samtidig med at en delikat smag sikres. Det er også vigtigt at klarlægge i hvilken form (pulver, juice, hele bær) de valgte bær og urter skal tilsættes kødprodukterne for at få den optimale funktion. Til sidst skal det undersøges hvordan kødprodukternes øvrige komponenter (fedt, salt, pH, protein) og de nødvendige procestrin påvirker effekten af de tilsatte bær og urter. Dermed opnås viden om hvordan en egentlig industriel produktion kan gennemføres og dermed opfylde markedsbehovet for sådanne nye produkter. Lige så vigtigt er det at sikre en optimal, robust og ensartet leverance af bær og urter over hele året, selvom planterne jo kun høstes en gang om året. Derfor vil der blive arbejdet med at optimere dyrkningsforhold, forbehandling og opbevaring, så et optimalt indhold af de ønskede antibakterielle forbindelser opnås og bevares bedst muligt i de valgte bær og urter.&#xD;
&#xD;
I 2011 er der gennemført en forbrugerundersøgelse, som har vist at de danske for-brugere er positive overfor ideen om at konservere kødprodukter med naturens egen konservering i form af bær og urter. De allerfleste forbrugere er helt indstillet på at prøve nye kødprodukter i den daglige husholdning, så længe de bare smager godt! &#xD;
I udviklingslaboratoriet er der nu undersøgt 36 forskellige plantearter - i mange tilfælde endda flere forskellige sorter af planterne. Af de undersøgte plantearter var der 15, som havde en god antibakteriel effekt, målt i laboratoriemodeller. Disse 15 er nu på baggrund af forbrugerønsker, tilgængelighed, forventet pris og mulighed for økologisk dyrkning i DK reduceret til 8 plantearter, som er indgået i projektets videre undersøgelser. &#xD;
&#xD;
I 2012 er de 8 planter (Aronia, tyttebær, ribs, slåen, sommersar, salvie, peberrod og ramsløg/hvidløg) blevet høstet/indsamlet af AU Årslev og forbehandlet på 4 forskellige måder (frysetørret og formalet, lufttørret ved 50°C og formalet, frisk blendet masse eller frisk blendet masse/pasteuriseret ved 90°C). Disse forskellige forbehandlinger er under-søgt for antimikrobiel effekt og den bedste effekt opnås generelt ved anvendelse af frisk, blendet masse. Ønskes et tørret pulver, er frysetørring at foretrække. Der udføres p.t. lagringsforsøg af de forbehandlede produkter (opbevaret ved -20°C), idet disse skal have mindst 1 års holdbarhed for at konceptet er kommercielt anvendeligt. Ligeledes er dyrkningsforsøg med 5 af de 8 arter (ribs, Aronia, sommersar, salvie og ramsløg) påbegyndt, mhp at optimere dyrkningsforhold og høsttidspunkt, samt udvælge de sorter som har den bedste antimikrobielle effekt. Specielt dyrkning af ramsløg er en spændende udfordring, idet denne plante p.t. kun findes fritvoksende i naturen.    &#xD;
&#xD;
Samtidig hermed er de 8 planter, og kombinationer heraf, undersøgt for antimikrobiel ef-fekt i både laboratoriemodeller og i varmebehandlede/ikke-varmebehandlede kødproduk-ter (kødpølse og spegepølse). De 8 planter havde en god effekt mod Listeria og Salmo-nella/E. coli når de blev testet i laboratoriemodeller, men når de blev testet i egentlige kødprodukter havde planterne - selv tilsat i relativt store mængder - ikke den forventede konserverende effekt. Det er nu vist at den manglende effekt kan tilskrives at de aktive komponenter påvirkes negativt af fedt- og proteinindholdet i kødproduktet, samt af en eventuel varmebehandling af kødproduktet (typisk til ca. 75°C). Dette betyder, at den konserverende effekt af bær og urter i stedet skal opnås ved en overflade-/efterbehandling af de færdige kødprodukter, mens den nye smag og et attraktivt udseende opnås ved tilsætning af mindre mængder bær/urter til produkterne under fremstilling. &#xD;
AU-Årslev har i 2012 leveret forskellige prøver af de valgte bær og urter til Hanegal og Tulip, som har fremstillet en lang række nye, kødprodukter med forskellige kombinationer af disse. Der er således fremstillet spegepølser, kødpølser, grillpølser, røget medister, kogt skinke og leverposteje med bær og urter. Langt de fleste er ved interne smagsbedømmelser fundet både spændende og velsmagende. &#xD;
Målene for 2012 er således opfyldt og det forventes at projektets målsætning om 2 – 3 nye, spændende kødprodukter, som er naturligt konserveret med bær og urter kan opnås.</dc:description>
  <dc:date>2013</dc:date>
  <dc:type>Other</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/23318/7/23318.pdf</dc:identifier>
  <dc:identifier>Hansen, Flemming    (2013) Statusrapport 2012 for: Nye markedsmuligheder med krydderier og bær i økologiske kødprodukter (BERRYMEAT).   .   [Completed]</dc:identifier>
  <dc:relation>http://orgprints.org/23318/</dc:relation>
</oai_dc:dc>