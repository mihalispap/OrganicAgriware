<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Kväveformens inverkan på produktkvalitet: Innehåll av vitamin C och antioxidanter i tomat</dc:title>
  <dc:subject>Crop health, quality, protection</dc:subject>
  <dc:subject>Vegetables</dc:subject>
  <dc:subject>Composting and manuring</dc:subject>
  <dc:description>Bakgrund &amp; syfte:&#xD;
Mot bakgrund av regeringens mål att 20 % av åkermarken ska brukas ekologiskt år 2005 ökar vikten av att få kunskap om hur olika odlingssystem påverkar kvalitén på våra livsmedel. Ekologisk odling spelar en viktig roll i utvecklingen av uthålliga system som producerar livsmedel av hög kvalitet. Det finns dock flera målkonflikter, såsom att nå stor avkastning utan användning av kemiska gödselmedel eller pesticider, och minimering av växtnäringsförluster. Projektets syfte var att testa om kvävemängd och kväveform som skiljer sig mellan organiska och mineralgödselmedel påverkar tillväxt, skördemängd och produktkvalitet (smak och näringsinnehåll) i en tomatodling på olika sätt, och om en näringsbegränsning korrelerar med liten avkastning och bättre smak. Resultaten från dessa studier skulle bidra till att målmedvetet förbättra dagens gödslingsstrategier mot en förbättrad produktkvalitet och större hänsyn till miljön.&#xD;
&#xD;
Teori &amp; metod:&#xD;
Projektet utgjorde den sista delen i ett doktorandprojekt. Frågeställningen i doktorandarbetet behandlade hur kväveformen i olika odlingssystem med organisk eller mineralisk gödsling (organisk-N, nitrat, ammonium) påverkar C:N-kvoten i växten och därmed halter och balansen av näringsämnen som är viktiga ur kvalitetssynpunkt (t.ex. smakpåverkande ämnen, vitaminer m.m.). Hypotesen var att kväve i reducerad form gynnar energibalansen i växten, vilket leder till ett förbättrat kolhydrattillstånd i vävnaderna. Dessa kolhydrater kan användas för syntes av kolföreningar i form av socker, syror och vitamin C. Tre växthusförsök genomfördes under åren 2002 och 2004 på Sveriges Lantbruksuniversitet (SLU) i Uppsala. Organiska gödselmedel såsom hönsgödsel eller färskt gräsklipp jämfördes med näringslösningar som innehöll ammonium eller nitrat som huvudsaklig kvävekälla. Tomater skördades och användes för såväl smaktester med konsumenter som för kemiska analyser av näringsämnen och kvalitativt viktiga substanser.&#xD;
&#xD;
Huvudresultat:&#xD;
Under båda åren blev skörden större i de mineralgödslade behandlingarna än i de organiskt gödslade. Plantornas kvävestatus låg i stort sett på samma nivå i alla behandlingar och det begränsande näringsämnet i det organiska gräsklippsledet visade sig vara svavel, eftersom en extra svavelgiva höjde skörden. Effekterna på kvaliteten visade sig vara mer komplexa. Under 2002 var poängen i smaktesten och halterna av C-vitamin högst för de organiskt eller de ammoniumgödslade tomaterna, medan de var lägst i de nitratgödslade tomaterna. Under 2004 var dock smaktestsresultaten de motsatta och en liten avkastning korrelerade inte med bättre smak. Skillnaderna i C-vitaminhalterna var inte signifikanta 2004.&#xD;
&#xD;
Konklusion:&#xD;
Smak är en komplex kvalitetsaspekt som påverkas av socker- och syrahalter samt aromatiska ämnen. Dessa i sin tur påverkas av gödslingen och omgivande faktorer såsom solljus och temperatur, vilka ligger utanför odlarens kontroll. Valet mellan organisk eller mineralgödsel verkar därför inte vara den avgörande faktorn för kvantitet och kvalitet. En balanserad näringsförsörjning däremot är viktig för skörderesultat och produktkvalitet, oavsett näringskälla. En kombination av organisk och mineralgödsel borde därför övervägas för att uppnå en resursbesparande och balanserad näringsförsörjning och en tomatavkastning av hög kvalitet.</dc:description>
  <dc:type>Project description</dc:type>
  <dc:type>NonPeerReviewed</dc:type>
  <dc:identifier>{Project}    Kväveformens inverkan på produktkvalitet: Innehåll av vitamin C och antioxidanter i tomat.  [Effect of nitrogen form and supply on plant product quality: Vitamin C and antioxidants in tomato.]   Runs 2004 - 2005.      Project Leader(s): Heeb, Anuschka, Swedish University of Agricultural Sciences, SLU.</dc:identifier>
  <dc:relation>http://orgprints.org/8110/</dc:relation>
</oai_dc:dc>