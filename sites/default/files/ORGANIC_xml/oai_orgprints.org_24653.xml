<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Organic RDD statusrapport for MultiTrust projektet 2012</dc:title>
  <dc:creator>Alrøe, Hugo Fjelsted</dc:creator>
  <dc:subject>Knowledge management</dc:subject>
  <dc:description>Økologi er et alternativt fødevaresystem der er helt afhængig af forbrugertillid og troværdighed. Forbrugere køber økologiske varer og borgere og politikere understøtter økologien, i et vist omfang, fordi de mener det er et bedre alternativ. Og det gør de fordi den økologiske driftsform søger at tilgodese mange hensyn til samfund, mennesker, dyr, natur og miljø. Mulighederne for vækst i økologien afhænger således af at den, samlet set, udgør et troværdigt og attraktivt alternativ, og at den udvikler sig positivt i forhold til de økologiske principper og i overensstemmelse med centrale samfundsmæssige målsætninger for miljø, sundhed og velfærd. Det er imidlertid særdeles vanskeligt at afgøre om en bestemt teknologisk, driftsmæssig eller organisatorisk udvikling er positiv eller negativ samlet set, dels på grund af komplekse miljømæssige og samfundsmæssige sammenhænge og dels på grund af at mange effekter ikke kan opgøres i kroner og ører. Der findes således ingen etablerede metoder til at lave helhedsvurderinger af økologiske fødevaresystemer.&#xD;
&#xD;
Formål og forventet udbytte&#xD;
MultiTrust projektet skal udvikle metoder til at lave afbalancerede helhedsvurderinger af de effekter som økologiske fødevaresystemer har på miljø, natur og samfund, samt metoder til at kommunikere og bruge disse komplekse vurderinger i praksis. Det dobbelte mål er at gøre de økologiske producenter bedre i stand til at udvikle økologien i overensstemmelse med de økologiske principper og i synergi med samfundets målsætninger, og at gøre det lettere for forbrugere, borgere og politikere at iagttage og bedømme de forskelligartede bidrag som økologiske fødevaresystemer tilbyder. Det forventes at sådanne redskaber til multikriteriel vurdering og kommunikation kan understøtte en integreret og troværdig udvikling af økologisk jordbrug, og dermed underbygge økologiens langsigtede vækst.&#xD;
&#xD;
Aktiviteter i projektet&#xD;
I projektet arbejder vi tværvidenskabeligt og inddragende med blik for de mange forskellige perspektiver der er på økologiske fødevaresystemer og på multikriteriel vurdering. De væsentligste aktiviteter i projektet er at:&#xD;
•	sammenfatte det teoretiske grundlag for at lave afbalancerede og gennemsigtige multikriterielle vurderinger og for at kommunikere sådanne komplekse vurderinger, ud fra forskellige faglige perspektiver&#xD;
•	indsamle internationale erfaringer med at bruge redskaber til multikriteriel vurdering på jordbrugs- og fødevaresystemer&#xD;
•	udarbejde en ramme for hvordan sådanne redskaber kan udvikles så de kan anvendes i økologien med dens særlige praksis og etiske principper&#xD;
•	udvikle og afprøve metoder til visualisering og animering som kan hjælpe til at kommunikere komplekse helhedsvurderinger&#xD;
•	udvikle og afprøve konkrete prototyper i samarbejde med økologiske aktører og interessenter&#xD;
•	undersøge forbrugernes opfattelse af de redskaber til helhedsvurdering der udvikles, og de kriterier der indgår.&#xD;
&#xD;
Et centralt spørgsmål er hvor, hvordan og ud fra hvilket perspektiv og hvilke værdier afvejninger og reduktioner skal ske. Vi vil ikke lave redskaber der giver én afvejning og et svar, sådan som mange bæredygtighedsvurderingsværktøjer gør. Vi vil lave redskaber der sætter forskellige grupper i stand til at afgøre hvilke dimensioner der for dem er væsentlige at inddrage, hvordan den nødvendige information kan indsamles, og hvordan den kan afvejes, og hvordan de derigennem kan lave deres egne vurderinger af effekter af konkrete ændringer i det komplekse felt som økologiske fødevaresystemer er.&#xD;
&#xD;
Foreløbige resultater&#xD;
En af de første opgaver for projektet har været at identificere de vigtigste udfordringer i at udvikle afbalancerede helhedsvurderinger af økologiske fødevaresystemer. Projektet har identificeret tre centrale udfordringer: at afbalancere viden, synliggøre værdier og muliggøre kommunikation.&#xD;
•	Nogle effekter af økologiske fødevaresystemer er velkendte og kan måles ret enkelt og præcist, mens andre kun er dårligt kendte og svære eller dyre at undersøge. Den første store udfordring i at lave helhedsvurderinger af økologi er således at bevare balancen mellem de for-skellige typer af viden der indgår, og undgå at det der vides mest præcist eller er lettest at måle, får den største vægt. Samtidig er det vigtigt at forstå hvordan de forskellige effekter hænger sammen i systemet. &#xD;
•	Multikriterielle vurderinger beror på indikatorer, som er udvalgte og konstruerede ud fra bestemte problemstillinger og mål. Man kan fx måle en udledning per hektar eller per kilo produkt, og det giver ikke nødvendigvis den samme vurdering.  Den anden store udfordring er således at synliggøre de værdier der er indbyggede i vurderingsredskaberne, og hvordan de forholder sig til økologiens etiske principper, samfundsmæssige målsætninger og andre interesser.&#xD;
•	Økologien vil gerne måles på de mange hensyn den søger at tilgodese, men mere omfattende helhedsvurderinger bliver nødvendigvis også mere komplekse. Den tredje store udfordring er hvordan sådanne komplekse vurderinger kan kommunikeres på en effektiv og inddragende måde. De skal kunne anvendes af både eksperter og praktikere med mange forskellige perspektiver, og medier spiller også en stor rolle når troværdighed og tillid bliver opbygget og forhandlet. Det er nødvendigt at reducere kompleksiteten, fx i form af visualisering, men det er afgørende hvor og hvordan det gøres. &#xD;
&#xD;
Figur 1: Tre centrale udfordringer i udviklingen af helhedsvurderinger af økologi&#xD;
&#xD;
Tværvidenskabelig og brugerinddragende metode&#xD;
Det er en stor styrke for projektet at der er private og offentlige repræsentanter for brugerne med som partnere i projektet, og at der er universitetspartnere på tværs af samfunds-, human- og naturvidenskaberne. I et sådant projekt kræves der tid og ressourcer til at lære at forstå hinanden og vores forskellige tilgange og forventninger til projektet. Som eksempel på dette har hver projektpartner udarbejdet en ’selvbeskrivelse’ af deres eget perspektiv på projektet. Projektet anvender og videreudvikler en ’multiperspektivisk’ tilgang som arbejder bevidst og åbent med de forskellige videnskabelige perspektiver og aktørperspektiver der indgår, og med hvilke aspekter af økologien, de forskellige perspektiver kan iagttage (jf. Alrøe and Noe 2011). &#xD;
&#xD;
I 2012 har ønsket om at styrke inddragelsen af brugere af forskningen ført til planlægningen af en interaktiv ’design by doing’ proces omkring udvikling af prototyper for kommunikation af multikriteriel vurdering af fødevaresystemer, hvor animation vil udgøre en integreret del.&#xD;
&#xD;
Publikationer og internationalt samarbejde&#xD;
I den første fase af projektet er der arbejdet med at afklare og sammenfatte det teoretiske grundlag for at lave og kommunikere multikriterielle vurderinger. Der er udarbejdet fem reviews og analyser som har fokus på henholdsvis økonomisk værdisætning og multikriterieanalyser; normative aspekter af multikriteriel vurdering; management, erhverv og tillid; konstruktionen af troværdighed og tillid i medierne; og kommunikation, deltagelse og læring. Analyserne er publiceret i særskilte rapporter og nogle vil endvidere danne grundlag for videnskabelige artikler. I 2012 er der blevet udarbejdet en tværgående, multiperspektivisk rapport der præsenterer de fem perspektiver på udfordringer og muligheder i multikriteriel vurdering og kommunikation af økologiske fødevaresystemer og forholder dem til projektets tre centrale udfordringer (Læssøe et al. 2012).&#xD;
&#xD;
Den multiperspektiviske metode har også dannet grundlag for tværgående publikationer om specifikke emner som værdier, motivation, og tillid, der blev præsenteret på en velbesøgt og vellykket workshop på den internationale konference IFSA 2012 med titlen ”Balancing and communicating overall assessments of food systems” (http://ifsa2012.dk/?page_id=351). Workshoppen blev afholdt af MultiTrust i samarbejde med fire af dets internationale partnere. Den gav værdifuldt input til projektets arbejde, og har yderligere resulteret i godkendelsen af et særnummer om ”Multicriteria assessment of food systems sustainability” i det anerkendte tidsskrift Ecology &amp; Society. Særnummeret, som forventes at udkomme i 2013, redigeres af tre MultiTrust deltagere sammen med projektets New Zealandske partner Henrik Moller.&#xD;
&#xD;
En nærmere beskrivelse af projektet og link til publikationer kan findes på projektets hjemmeside (www.multitrust.org).&#xD;
&#xD;
Referencer&#xD;
  Alrøe, Hugo F. and Egon Noe (2011) The paradox of scientific expertise: A perspectivist approach to knowledge asymmetries. Fachsprache - International Journal of Specialized Communication, Vol. XXXIV, 3–4/2011: 152–167.&#xD;
  Læssøe, Jeppe, Hugo Fjelsted Alrøe, Egon Noe, Tove Christensen, Søren Bøye Olsen, Alex Dub-gaard, Niels Kærgaard, Iris Rittenhofer, Karen Klitgaard Povlsen (2012) Multikriteriel vurdering og kommunikation af økologiske fødevaresystemer: Fem perspektiver på udfordringer og muligheder samt tværfaglige overvejelser. Tværgående rapport fra MultiTrust projektets Work Package 2.</dc:description>
  <dc:publisher>ICROFS</dc:publisher>
  <dc:date>2013-04-22</dc:date>
  <dc:type>Other</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/24653/8/24653.pdf</dc:identifier>
  <dc:identifier>Alrøe, Hugo Fjelsted    (2013) Organic RDD statusrapport for MultiTrust projektet 2012.  [Organic RDD status report for the MultiTrust project 2012.]  ICROFS.   [Completed]</dc:identifier>
  <dc:relation>http://orgprints.org/24653/</dc:relation>
</oai_dc:dc>