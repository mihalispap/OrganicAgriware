<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Manual til Koliv 100</dc:title>
  <dc:creator>Vaarst, Mette</dc:creator>
  <dc:creator>Nissen, Thorkild Bülow</dc:creator>
  <dc:subject>Education, extension and communication</dc:subject>
  <dc:subject>Health and welfare</dc:subject>
  <dc:description>Udgangspunktet for vurderingen af køernes velfærd omfatter tre hovedområder: Køernes mulighed for ’naturlighed’. Fx lys, luft, udendørs ophold, valgfrihed, social kontakt og mulighed for fri bevægelse, blandt andet i forbindelse med kælvning. Menneskets omsorg og pasning (at de overvåger dyrene godt og griber hurtigt og konsekvent ind, når det er nødvendigt og relevant). Køernes fremtoning og hvordan de reagerer på de påvirkninger, som deres daglige omgivelser giver dem.&#xD;
&#xD;
En velfærdsvurdering vil være et meget brugbart redskab i rådgivningen, og derfor vil det være oplagt,  at dyrlægen eller konsulenten laver en velfærdsvurdering. En rådgiver ser også besætningen udefra og kan bedømme den mest objektivt. Landmanden selv kan også lave den, eller landmandens kolleger,  f.eks. i en staldskole, hvor hver landmand laver en vurdering hos en af de andre i gruppen. Derimod er velfærdsvurderingen ikke tænkt som et redskab til økologi-godkendelse eller kontrol. Det er den for  omfattende til, og desuden er den delvist baseret på ærlige oplysninger fra landmanden. Hvis man skal rådgives eller diskutere sin besætning, vil man komme med ærlige svar. Men hvis man står og er bange for, om økologi-godkendelsen kan ryge pga. et ærligt svar, er det spild af tid at lave en velfærdsvurdering, for så vil den hverken vise, hvad der er rigtigt, eller vise hvilke veje, der kan være for forbedringer. Velfærdsvurderingen kan gennemføres på halvanden time for hele ko-gruppen i en besætning. Det gør, at det er realistisk at anvende den for eksempel en gang om året i forbindelse med anden rådgivning på bedriften, og/eller for at vurdere om man er kommet nærmere sine mål.&#xD;
&#xD;
Koliv 100 er delvist en videreførelse af arbejdet med Kalveliv 100, hvor vi gik gennem en lang proces med inddragelse af tanker om, hvad velfærd i en økologisk besætning egentlig er. Resultaterne af disse diskussioner brugte vi også ved det indledende arbejde med Koliv 100. I et par workshops med deltagelse af en række erfarne kvægdyrlæger, kvægbrugsrådgivere, økologikontrollører og økologiske landmænd diskuterede og afprøvede vi flere forskellige versioner af denne velfærdsvurdering. Den indbyrdes vægtning mellem parametrene er blandt andet diskuteret af denne gruppe. Koliv 100 er stadig under udvikling, og vi håber på muligheder på at forbedre den, når der er flere erfaringer med brugen af den, og i takt med at der kommer ny viden.</dc:description>
  <dc:date>2006-10</dc:date>
  <dc:type>Other</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/13733/1/13733.pdf</dc:identifier>
  <dc:identifier>Vaarst, Mette and Nissen, Thorkild Bülow    (2006) Manual til Koliv 100.   Økologisk Landsforening.</dc:identifier>
  <dc:relation>http://orgprints.org/13733/</dc:relation>
</oai_dc:dc>