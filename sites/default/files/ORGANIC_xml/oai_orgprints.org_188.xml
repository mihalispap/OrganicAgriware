<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Jordbearbejdning i økologisk jordbrug – pløjedybde og ikke-vendende jordløsning [Soil tillage in organic farming – ploughing depth and non-inversion deep tillage]</dc:title>
  <dc:creator>Schjønning, Per</dc:creator>
  <dc:creator>Rasmussen, Karl J.</dc:creator>
  <dc:creator>Munkholm, Lars J.</dc:creator>
  <dc:creator>Nielsen, Peter S.</dc:creator>
  <dc:subject>Soil quality</dc:subject>
  <dc:subject>Weed management</dc:subject>
  <dc:subject>Soil tillage</dc:subject>
  <dc:subject>Soil biology</dc:subject>
  <dc:description>I perioden 1996 til 2000 gennemførtes et markforsøg med forskellige jordbearbejdnings-systemer på Den økologiske Forsøgsstation Rugballegaard. Forsøgsarealet blev omlagt til økologisk drift i forbindelse med projektets start i 1996. Undersøgelserne gennemførtes i et fem-marks skifte, der ligeledes blev kørt ind i forbindelse med projektet. Det drejer sig om et såkaldt blandet sædskifte med byg/ært m. udlæg, 1. års kløvergræs, 2. års kløvergræs, havre og vinterhvede. Forsøget blev anlagt i fem marker (B1-B5), hvilket indebærer, at alle skiftets afgrøder blev dyrket hvert år.&#xD;
&#xD;
Fire forskellige jordbearbejdningssystemer blev undersøgt i et randomiseret blokforsøg med 4 blokke. De fire behandlinger omfattede to systemer med pløjning, nemlig led A med 20 cm pløjedybde og led B med 10-12 cm pløjedybde; hertil kom to systemer (C og D) med ikke-vendende løsning af jorden til 35-40 cm dybde. Til dette formål blev opbygget et specielt ud-styr i forbindelse med projektet. Der blev dog anvendt kommercielt tilgængelige gåsefod-stænder fra det tyske firma Dutzi. Disse blev monteret på en svær bulle, der også gav mulig-hed for ophængning af en Howard tandfræser. På denne var der monteret løftehitch, hvori en konventionel Nordsten slæbeskær-såmaskine kunne monteres. Forsøgsled C (’fuld’ Dutzi) omfattede en bearbejdning med hele denne ’ekvipage’ i én arbejdsgang, mens der i led D (’delt’ Dutzi) blev gennemført en separat bearbejdning med Dutzi-tænderne efterfulgt af så-ning med tandfræser og såmaskine. Omlægning af græsmarken skete for alle systemer med traditionel pløjning til 20 cm dybde.&#xD;
&#xD;
Anvendelsen af Dutzi-udstyret krævede meget stor trækkraft og der var ikke nævneværdig mindskelse af dette ved at anvende løsnetænderne separat. Jordløsningen var i både C og D meget effektiv og gav anledning til en markant mindskelse af den mekaniske modstand i jordlaget fra ca. 20 til ca. 35 cm dybde, hvor der på arealet generelt fandtes en kompakt pløje-sål. Effekten på den mekaniske modstand i jorden viste sig at vedvare i minimum 2 år. Den ændrede jordfysiske tilstand gav forbedrede betingelser for bl.a. rodvækst og knoldbakterier (Rhizobium).&#xD;
&#xD;
De undersøgte bearbejdningsmetoder gav ikke entydige ændringer i ukrudtstrykket. Generelt (for alle bearbejdninger) var der problemer med at styre ukrudtet i vinterhveden. En tendens til forøget ukrudtstryk i udlægsmarken efter Dutzi-behandling i forhold til pløjning gav ikke øgede problemer, idet forskellen udlignede sig ved høst af dæksæden som helsæd. Der var heller ikke entydige tendenser i bearbejdningernes indflydelse på udbyttet af afgrøderne. Der var en tendens til, at Dutzi-løsning gav et lidt højere råprotein-indhold i helsæds- og kløver-græsudbyttet end pløjning.&#xD;
&#xD;
Både Dutzi-bearbejdningen og den overfladiske pløjning må betragtes som realistiske mulig-heder i et økologisk sædskifte som det undersøgte. En sikker konklusion om systemernes suc-ces vil kræve undersøgelser gennem mere end en rotation. Desuden kan resultaterne tænkes at være anderledes i andre sædskifter.&#xD;
&#xD;
Ploven vil fortsat være nødvendig i mange økologiske jordbrug p.g.a. behovet for at nedmulde flerårige afgrøder og halm-rig staldgødning mm. I stedet for fuld overgang til ikke-vendende jordløsning, forekommer det realistisk at reducere pløjedybden til det mindst mulige og fore-tage en evt. påkrævet mekanisk løsning af dybere jordlag med maskinel, der bryder jorden op til den ønskede dybde uden at vende den. Her er Dutzi-tænderne (separat eller i forbindelse med et kombisæt) én af flere muligheder.&#xD;
 &#xD;
Der bør gennemføres forsøgsserier på forskellige jordtyper, hvor forskellige systemer testes med henblik på optimering af jordstruktur og biodiversitet i jorden, udbyttets størrelse og kvalitet, ukrudtsbekæmpelse samt med henblik på minimering af arbejdstid og forbrug af fos-silt brændstof. Sådanne undersøgelser bør dække de vigtigste kombinationer af jordtype, sæd-skifte og gødskningsstrategi mm. og gennemføres i så langt et tidsrum, at det er muligt at vur-dere de nævnte succeskriterier efter en nødvendig overgangsfase.</dc:description>
  <dc:date>2002-11</dc:date>
  <dc:type>Report</dc:type>
  <dc:type>NonPeerReviewed</dc:type>
  <dc:format>application/pdf</dc:format>
  <dc:identifier>http://orgprints.org/188/1/djfm82.pdf</dc:identifier>
  <dc:identifier>Schjønning, Per; Rasmussen, Karl J.; Munkholm, Lars J. and Nielsen, Peter S.         (2002) Jordbearbejdning i økologisk jordbrug – pløjedybde og ikke-vendende jordløsning [Soil tillage in organic farming – ploughing depth and non-inversion deep tillage].   DJF Rapport, Markbrug, no. 82. Danish Institute of Agricultural Science, Department of Crop Physiology and Soil Science.</dc:identifier>
  <dc:relation>http://orgprints.org/188/</dc:relation>
</oai_dc:dc>