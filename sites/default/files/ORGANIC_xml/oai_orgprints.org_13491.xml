<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Övervakning och kontroll av parasiter inom ekologisk nötkreatursuppfödning</dc:title>
  <dc:subject>Health and welfare</dc:subject>
  <dc:description>I projektet kommer vi att ta fram ett instrument för att uppskatta exponeringen för inälvsparasiter hos nötkreatur. Syftet är att på besättningsnivå kunna övervaka förekomsten och intensiteten av olika inälvsparasiter i ekologiska besättningar. Metoden som bygger på att parasitstatus kan diagnostiseras genom att påvisa antikroppsnivåer i tankmjölk, kommer att utvärderas i ett tiotal besättningar genom att jämföra provsvar från mjölk med motsvarande resultat från serum och träckprov hos såväl äldre som yngre djur. Därefter insamlas mjölkprov och uppgifter om betesrutiner från minst 200 ekologiska mjölkobesättningar för att ta reda på vilka skötselåtgärder som påverkar parasitstatusen. I en separat experimentell studie kommer vi dessutom att undersöka kontrolleffekten av riktade selektiva avmaskningar. Detta är en behovsprövad kontrollmetod som bygger på att enskilda kalvar avmaskas, men endast när de börjar få nedsatt tillväxteller visar tecken på sjuklighet som kan sättas i samband med parasitangrepp. Fokus i projektet är nötkreatur av mjölkras, som är det ekonomiskt sett viktigaste djurslaget inom svenskt jordbruk. Senare års forskning har visat att angrepp av inälvsparasiter hos betesdjur i ekologisk produktion orsakar problem. Sammanfattningsvis är det tänkt att projektet leder till förbättrad djurhälsa, ökad produktivitet samtidigt som användningen av avmaskningsmedel minskar i svenska ekologiska besättningar.</dc:description>
  <dc:type>Project description</dc:type>
  <dc:type>NonPeerReviewed</dc:type>
  <dc:identifier>{Project}    Övervakning och kontroll av parasiter inom ekologisk nötkreatursuppfödning.  [Parasite management in organic cattle.]   Runs 2007 - 2009.      Project Leader(s): Höglund, Johan, Swedish University of Agricultural Sciences, SLU.</dc:identifier>
  <dc:relation>http://orgprints.org/13491/</dc:relation>
</oai_dc:dc>