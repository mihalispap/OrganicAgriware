<oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd">
  <dc:title>Kvantifiering av mineralvittringens bidrag till grödornas kaliumförsörjning på olika typer av jordbruksmark</dc:title>
  <dc:subject>Nutrient turnover</dc:subject>
  <dc:description>Den fortlöpande leveransen av växtnäringsämnen, genom vittring av markens mineral, är av största betydelse för att ekologiska och övriga odlingssystem med sparsam användning av gödselmedel ska kunna bli uthålliga. För att undvika förluster av närsalter i mer intensiva odlingssystem är det även viktigt att joner tillförda genom gödsling balanseras mot de mängder som frigörs genom vittring, så att proportionerna mellan de totalt tillförda mängderna av olika ämnen överensstämmer med grödornas behov. På grund av tillgången till kommersiella gödselmedel har forskningen kring markmineralens förmåga att levera växtnäring genom vittring länge varit eftersatt. I och med att vi nu ser ett ökat intresse för ett jordbruk med en minskad användning av insatsmedel är den växt- och fältrelaterade vittringsforskningen i högsta grad aktuell. Negativa kalium-balanser har rapporterats från vallintensiva ekologiska odlingssystem i flera europeiska länder. I dessa system är en kontinuerlig leverans av kalium genom mineralvittring av stor betydelse för en bevarad produktionsförmåga. Det övergripande målet i föreliggande projekt är att kvantifiera bidraget av kalium från mineralvittring till grödornas upptag i några olika svenska jordbruksjordar med varierande modermaterial (textur, mineralogi, pH, halten organiskt material etc). Vi kommer att använda både experimentella data och matematisk modellering. Grunden för studien blir SLU:s långliggande bördighetsförsök, som lades ut 1957. Växtnäringsbalanser för kalium kommer att beräknas i två olika växtföljder, med respektive utan kreaturshållning. Dessutom kommer tidstrender i markens olika kaliumförråd att undersökas och vittringen att uppskattas med hjälp av modellberäkningar (PROFILE) och experimentella data. Projektet ska ge grundläggande kvantitativ kunskap om den potentiella kaliumvittringshastigheten i olika jordar och klimatregioner. Beräknade kaliumvittringshastigheter kan användas som en källa till växttillgängligt kalium i rådgivningsmodeller för en hållbar växtnäringshushållning.</dc:description>
  <dc:type>Project description</dc:type>
  <dc:type>NonPeerReviewed</dc:type>
  <dc:identifier>{Project}    Kvantifiering av mineralvittringens bidrag till grödornas kaliumförsörjning på olika typer av jordbruksmark.  [Cycling of plant nutrients, quantification of the contribution of mineral weathering to the supply of potassium to plants on different types of agricultural land.]   Runs 2002 - 2004.      Project Leader(s): Öborn, Ingrid, Swedish University of Agricultural Sciences, SLU.</dc:identifier>
  <dc:relation>http://orgprints.org/7286/</dc:relation>
</oai_dc:dc>